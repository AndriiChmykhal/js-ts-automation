У невеличкій кімнаті лежить на ліжку слабий хлопчик. 
Лежить він, не спить, дивиться, широко розкривши оченята, на вікно, заслонене хустиною: 
хустина не зовсім заслонила вікно, збоку трохи видко шибку й видко, як палає смужка блакитного світла аж додолу. 
"Павлусю, куди ти так дивишся?" – спитала мама хлопчика, бо то ж мама сиділа й гляділа свого слабого синка. 
"Та я дивлюся на ту смужку. Мамо, звідки вона? З чого вона?" – сказав хлопчик...
(Леся Українка)